ப்ரத²மம் பா³லவிக்⁴நேஶம் த்³விதீயம் தருணம் ததா² ।
த்ருʼதீயம் ப⁴க்தவிக்⁴நேஶம் சதுர்த²ம் வீரவிக்⁴நகம் ॥

பஞ்சமம் ஶக்திவிக்⁴நேஶம் ஷஷ்ட²ம் த்⁴வஜக³ணாதி⁴பம் ।
ஸப்தமம் பிங்க³லம் தே³வம் ததா² சோச்சி²ஷ்டநாயகம் ॥

நவமம் விக்⁴நராஜேந்த்³ரம் த³ஶமம் க்ஷிப்ரதா³யகம் ।
ஏகாத³ஶம் து ஹேரம்ப³ம் த்³வாத³ஶம் லக்ஷ்மிநாயகம் ॥

த்ரயோத³ஶம் மஹாஸம்ஜ்ஞம் பு⁴வநேஶம் சதுர்த³ஶம் ।
ந்ருʼத்தாக்²யம் பஞ்சத³ஶம் ஷோட³ஶோர்த்⁴வக³ணாதி⁴பம் ॥

ஸ்தோத்ரம் து விக்⁴நராஜஸ்ய கத்²யதே ஷோட³ஶாத்மகம் ।
த⁴ர்மார்த²காமமோக்ஷார்த²ம் நராணாம் யேந வித்³யதே ॥
